
<p>　　 <span class="zhujie">河南　河内　河东　弘农　京兆　冯翊　扶风　右司隶</span><span class="fanye">
        　　《汉书地理志》记天下郡县本末，及山川奇异，风俗所由，至矣。今但录中兴以来郡县改异，及《春秋》、三史会同征伐地名，</span><span class="zhujie"
        >臣昭案：志犹有遗阙，今众书所载，不可悉记。其《春秋土地》，通儒所据而未备者，皆先列焉。</span><span class="fanye">以为《郡国志》。</span><span
        class="zhujie">本志唯郡县名为大书，其山川地名悉为细注，今进为大字。新注证发，臣刘昭采集。</span><span class="fanye"
        >凡《前志》有县名，今所不载者，皆世祖所并省也。前无今有者，后所置也。凡县名先书者，郡所治也。</span><span class="zhujie"
        >《帝王世记》曰：“自天地设辟，未有经界之制。三皇尚矣。诸子称神农之王天下也，地东西九十万里，南北八十五万里。及黄帝受命，始作舟车，以济不通。乃推分星次，以定律度。自斗十一度至婺女七度，一名须女，曰星纪之次，于辰在丑，谓之赤奋若，于律为黄钟，斗建在子，今吴、越分野。自婺女八度至危十六度，曰玄枵之次，一名天鼋，于辰在子，谓之困敦，于律为大吕，斗建在丑，今齐分野。自危十七度至奎四度，曰豕韦之次，一名娵訾，于辰在亥，谓之大渊献，于律为太蔟，斗建在寅，今卫分野。自奎五度至胃六度，曰降娄之次，于辰在戌，谓之阉茂，于律为夹钟，斗建在卯，今鲁分野。自胃七度至毕十一度，曰大梁之次，于辰在酉，谓之作噩，于律为姑洗，斗建在辰，今赵分野。自毕十二度至东井十五度，曰实沈之次，于辰在申，谓之涒滩，于律为中吕，斗建在巳，今晋、魏分野。自井十六度至柳八度，曰鹑首之次，于辰在未，谓之叶洽，于律为蕤宾，斗建在午，今秦分野。自柳九度至张十七度，曰鹑火之次，于辰在午，谓之敦牂，一名大律，于律为林钟，斗建在未，今周分野。自张十八度至轸十一度，曰鹑尾之次，于辰在巳，谓之大荒落，于律为夷则，斗建在申，今楚分野。自轸十二度至氐四度，曰寿星之次，于辰在辰，谓之执徐，于律为南吕，斗建在酉，今韩分野。自氐五度至尾九度，曰大火之次，于辰在卯，谓之单阏，于律为无射，斗建在戌，今宋分野。自尾十度至斗十度百三十五分而终，曰析木之次，于辰在寅，谓之摄提格，于律为应钟，斗建在亥，今燕分野。凡天有十二次，日月之所｛足?｝也；地有十二分，王侯之所国也。故四方方七宿，四七二十八宿，合百八十二星。东方苍龙三十二星，七十五度，北方玄武三十五星，九十八度；西方白虎五十一星，八十度；南方朱雀六十四星，百一十二度。周天三百六十五度四分度之一。一度二千九百三十二里，分为十二次，一次三十度三十二分度之十四，各以附其七宿闲。距周天积百七万九百一十三里，径三十五万六千九百七十一里。阳道左行，故太岁右转，凡中外官常明者百二十四，可名者三百二十，合二千五百星。微星之数，凡万一千五百二十星，万物所受，咸系命焉。此黄帝创制之大略也。而佗说称日月所照三十五万里。考诸子所载，神农之地，过日月之表，近为虚诞。及少昊氏之衰，九黎乱德，其制无闻矣。洎颛顼之所建，帝喾受定，则孔子称其地北至幽陵，南暨交址，西蹈流沙，东极蟠木，日月所照，莫不底焉，是以建万国而制九州。至尧遭洪水，分为十二州，今《虞书》是也。及禹平水土，还为九州，今禹贡是也。是以其时九州之地，凡二千四百三十万八千二十四顷，定垦者九百三十万六千二十四顷，不垦者千五百万二千顷，民口千三百五十五万三千九百二十三人。至于涂山之会，诸侯承唐虞之盛，执玉帛亦有万国。是以《山海经》称禹使大章步自东极，至于西垂，二亿三万三千五百里七十一步。又使竖亥步自南极，尽于北垂，二亿三万三千五百里七十五步。四海之内，则东西二万八千里，南北二万六千里，出水者八千里，受水者八千里，经名山五千三百五十，六万四千五十六里。出铜之山四百六十七，出铁之山三千六百九。以供财用，俭则有余，奢则不足。以男女耕织，不夺其时，故公家有三十年之积，私家有九年之储。及夏之衰，弃稷弗务，有穷之乱，少康中兴，乃复禹迹。孔甲之至桀行暴，诸侯相兼，逮汤受命，其能存者三千余国，方于涂山，十损其七。民离毒政，将亦如之。殷因于夏，六百余载，其闲损益，书策不存，无以考之。又遭纣乱，至周克商，制五等之封，凡千七百七十三国，又减汤时千三百矣。民众之损，将亦如之。及周公相成王，致治刑错，民口千三百七十一万四千九百二十三人，多禹十六万一千人，周之极盛也。其后七十余岁，天下无事，民弥以息。及昭王南征不反，穆王失荒，加以幽、厉之乱，平王东迁，三十余载，至齐桓公二年，周庄王之十三年，五千里内，非天王九傧之御，自世子公侯以下至于庶民，凡千一百八十四万七千人，除有土老疾，定受田者九百万四千人。其后诸侯相并，当春秋时，尚有千二百国。二百四十二年之中，杀君三十六，亡国五十二，诸侯奔走不得保社稷者，不可胜数。至于战国，存者十余。于是从横短长之说，相夺于时，残民诈力之兵，动以万计。故崤有匹马之祸，宋有易子之急，晋阳之围，县釜而炊，长平之战，血流漂卤。周之列国，唯有燕、卫、秦、楚而已。齐及三晋，皆以篡乱，南面称王。卫虽得存，不绝若线。然考苏、张之说，计秦及山东六国，戎卒尚存五百余万，推民口数，尚当千余万。及秦兼诸侯，置三十六郡，其所杀伤，三分居二；犹以余力，行参夷之刑，收太半之赋，北筑长城四十余万，南戍五岭五十余万，阿房、骊山七十余万，十余年闲，百姓死没，相踵于路。陈、项又肆其余烈，故新安之坑，二十余万，彭城之战，睢水不流。至汉祖定天下，民之死伤，亦数百万。是以平城之卒，不过三十万，方之六国，五损其二。自孝惠至文、景，与民休息，六十余岁，民众大增，是以太仓有不食之粟，都内有朽贯之钱。武帝乘其资畜，军征三十余岁，地广万里，天下之众亦减半矣。及霍光秉政，乃务省役，至于孝平，六世相承，虽时征行，不足大害，民户又息。元始二年，郡、国百三，县、邑千五百八十七，地东西九千三百二里，南北万三千三百六十八里，定垦田八百二十七万五百三十六顷，民户千三百二十三万三千六百一十二，口五千九百一十九万四千九百七十八人，多周成王四千五百四十八万五十五人，汉之极盛也。及王莽篡位，续以更始、赤眉之乱，至光武中兴，百姓虚耗，十有二存。中元二年，民户四百二十七万千六百三十四，口二千一百万七千八百二十人。永平、建初之际，天下无事，务在养民，迄于孝和，民户滋殖。及孝安永初、元初之闲，兵饥之苦，民人复损。至于孝桓，颇增于前。永寿二年，户千六百七万九百六，口五千六万六千八百五十六人，垦田亦多，单师屡征。及灵帝遭黄巾，献帝即位而董卓兴乱，大焚宫庙，劫御西迁，京师萧条，豪桀并争，郭汜、李傕之属，残害又甚，是以兴平、建安之际，海内凶荒，天子奔流，白骨盈野，故陕津之难，以箕撮指，安邑之东，后裳不完，遂有寇戎，雄雌未定，割剥庶民，三十余年。及魏武皇帝克平天下，文帝受禅，人众之损，万有一存。景元四年，与蜀通计民户九十四万三千四百二十三，口五百三十七万二千八百九十一人。又案正始五年，扬威将军朱照日所上吴之所领兵户凡十三万二千，推其民数，不能多蜀矣。昔汉永和五年，南阳户五十余万，汝南户四十余万，方之于今，三帝鼎足，不逾二郡，加有食禄复除之民，凶年饥疾之难，见可供役，裁若一郡。以一郡之人，供三帝之用，斯亦勤矣。自禹至今二千余载，六代损益，备于兹焉。”臣昭案：《谧记》云春秋时有千二百国，未知所出。班固云周之始，爵五而土三，盖千八百国。转相吞灭，数百年闲，列国耗尽，至春秋时，尚有数十。</span><span
        class="fanye"> 　　</span><span class="zhujie">　　河南尹</span><span class="fanye">
        　　秦三川郡，高帝更名。世祖都雒阳，建武十五年改曰河南尹。</span><span class="zhujie"
        >应劭《汉官》曰：“尹，正也。郡府听事壁诸尹画赞，肇自建武，讫于阳嘉，注其清浊进退，所谓不隐过，不虚誉，甚得述事之实。后人是瞻，足以劝惧，虽《春秋》采毫毛之善，罚纤厘之恶，不避王公，无以过此，尤著明也。”</span><span
        class="fanye">二十一城，永和五年户二十万八千四百八十六，口百一万八百二十七。 　　雒阳</span><span class="zhujie"
        >挚虞曰：“古之周南，今之雒阳。”《魏氏春秋》曰：“委粟山，在阴乡，魏时营为圆丘。”《皇览》曰：“县东北山苌弘冢，县北芒山道西吕不韦冢。”</span><span
        class="fanye">周时号成周。</span><span class="zhujie"
        >《公羊传》曰：“成周者何？东周也。”何休曰：“周道始成，王之所都也。”《帝王世记》曰：“城东西六里十一步，南北九里一百步。”《晋元康地道记》曰：“城内南北九里七十步，东西六里十步，为地三百顷一十二亩有三十六步。城东北隅周威烈王冢。”</span><span
        class="fanye">有狄泉，在城中。</span><span class="zhujie"
        >《左传》僖二十九年“盟于狄泉”，杜预曰城内太仓西南池水。或曰本在城外，定元年城成周乃绕之。案：此水晋时在东宫西北。《帝王世记》曰：“狄泉本殷之墓地，在成周东北，今城中有殷王冢是也。又太仓中大冢，周景王也。”</span><span
        class="fanye">有唐聚。</span><span class="zhujie">《左传》昭二十三年“尹辛败刘师于唐”。</span><span class="fanye"
        >有上程聚。</span><span class="zhujie"
        >古程国，《史记》曰重黎之后，伯休甫之国也。关中更有程地。《帝王世记》曰“文王居程，徙都丰”，故此加为上程。</span><span class="fanye"
        >有士乡聚。</span><span class="zhujie">冯异斩武勃地。</span><span class="fanye">有褚氏聚。</span><span
        class="zhujie">《左传》昭二十六年“王宿褚氏”，杜预曰县南有褚氏亭。</span><span class="fanye">有荣锜□。</span><span
        class="zhujie">《左传》周景王“崩于荣锜氏”，杜预曰巩县西。</span><span class="fanye">有前亭。</span><span
        class="zhujie">杜预曰县西南有泉亭。即泉戎也。</span><span class="fanye">有圉乡。</span><span class="zhujie"
        >《左传》昭二十二年单氏“伐东圉”，杜预曰县东南有圉乡。又西南有戎城，伊雒之戎。</span><span class="fanye">有大解城。</span><span
        class="zhujie">《左传》昭二十三年晋师次于解，杜预曰县西南有大解、小解。</span><span class="fanye"> 　　河南</span><span
        class="zhujie">《帝王世记》曰：“城西有郏鄏陌，太康畋于有雒之表，今河之南。”本传有负犊山。</span><span class="fanye"
        >周公时所城雒邑也，春秋时谓之王城。</span><span class="zhujie"
        >郑玄《诗谱》曰：“周公摄政五年，成王宅雒邑，使邵公先相宅，既成，谓之王城。”《博物记》曰：“王城方七百二十丈，郛方一十里，南望雒水，北至陕山。”《地道记》曰去雒城四十里。《左传》定八年“单子伐谷城”，杜预曰在县西。</span><span
        class="fanye">东城门名鼎门，</span><span class="zhujie"
        >《帝王世记》曰：“东南门九鼎所从入。”又曰：“武王定鼎雒阳西南，雒水北鼎中观是也。”</span><span class="fanye">北城门名干祭。</span><span
        class="zhujie">《左传》昭二十四年“士伯立于干祭”。《皇览》曰：“城西南柏亭西周山上周灵王冢，民祠之不绝。”</span><span class="fanye"
        >又有甘城，</span><span class="zhujie">杜预曰县西南有甘泉。</span><span class="fanye">有蒯乡。</span><span
        class="zhujie">《左传》昭二十三年尹辛攻蒯。《晋地道记》曰：“在县西南，有蒯亭。”</span><span class="fanye">
        　　梁故国，伯翳后。</span><span class="zhujie">有阳人聚。《史记》曰：“秦灭东周，不绝其祀，以阳人地赐周君。”</span><span
        class="fanye">有霍阳山，</span><span class="zhujie">《左传》哀四年“楚为一昔之期，袭梁及霍”。</span><span
        class="fanye">注城。</span><span class="zhujie"
        >史记曰魏文侯三十二年败秦于注。《博物记》曰：“梁伯好土功，今梁多有城。”</span><span class="fanye"> 　　荧阳有鸿沟水。</span><span
        class="zhujie">文颖曰：“于荧阳下引河东南为鸿沟，即官度水也。”</span><span class="fanye">有广武城。</span><span
        class="zhujie"
        >《西征记》曰：“有三皇山，或谓三室山。山上有二城，东者曰东广武，西者曰西广武，各在山一头，相去二百余步，其闲隔深涧，汉祖与项籍语处。”</span><span
        class="fanye">有虢亭，虢叔国。有陇城。</span><span class="zhujie">《左传》文二年“盟于垂陇”。</span><span
        class="fanye">有薄亭。有敖亭。</span><span class="zhujie"
        >周宣王狩于敖。《左传》宣十二年“晋师在敖、鄗之闲”。秦立为敖仓。</span><span class="fanye">有荧泽。</span><span class="zhujie"
        >《左传》宣十二年楚潘党逐魏锜及荧，杜预曰县东荧泽也。</span><span class="fanye"> 　　卷</span><span class="zhujie"
        >《左传》成十年晋郑盟修泽，杜预曰县东有修武亭。</span><span class="fanye">有长城，经阳武到密。</span><span class="zhujie"
        >《史记》苏秦说襄王曰：“大王之地，西有长城之界。”</span><span class="fanye">有垣雝城，或曰古衡雍，</span><span class="zhujie"
        >史记无忌谓魏王曰：“王有郑地，得垣雍”者也。杜预曰即是衡雍。又今县所治城。</span><span class="fanye">有扈城亭。</span><span
        class="zhujie">《左传》庄二十三年“盟于扈”，杜预曰在县西北。</span><span class="fanye"> 　　原武 　　阳武</span><span
        class="zhujie">有武缰城。《史记》曰曹参攻武强。秦始皇东游至阳武博浪沙中，为盗所惊。</span><span class="fanye">
        　　中牟</span><span class="zhujie">《左传》宣元年诸侯救郑，遇于北林，杜预曰县西南有林亭，在郑北。</span><span class="fanye"
        >有圃田泽。</span><span class="zhujie">《左传》曰原圃。《尔雅》十薮，郑有圃田。</span><span class="fanye"
        >有清口水。</span><span class="zhujie">《左传》闵二年遇于清，杜预曰县有清阳亭。</span><span class="fanye"
        >有管城。</span><span class="zhujie">杜预曰管国也，在京县东北。《汉书音义》曰：“故管叔邑。”</span><span class="fanye"
        >有曲遇聚。</span><span class="zhujie">《前书》曹参破杨熊。</span><span class="fanye">有蔡亭。 　　开封</span><span
        class="zhujie">《左传》哀十四年“逢泽有介麋”，杜预曰在县东北，远，疑非。徐广曰逢池也。</span><span class="fanye">
        　　菀陵有棐林。</span><span class="zhujie"
        >《左传》宣元年诸侯会于棐林，杜预曰县东南有林乡。徐齐民《北征记》曰：“县东南有大隧涧，郑庄公所阙。又大城东临濮水，水东溱水注于洧，城西临洧水。”</span><span
        class="fanye">有制泽。</span><span class="zhujie">《左传》成十六年诸侯迁于制田，杜预曰县东有制泽。</span><span
        class="fanye">有琐侯亭。</span><span class="zhujie">《左传》襄十一年诸侯之师次于琐，杜预曰县东有琐侯亭。</span><span
        class="fanye"> 　　平阴 　　谷城瀍水出。</span><span class="zhujie">《博物记》曰：“出潜亭山。”</span><span
        class="fanye">有函谷关。</span><span class="zhujie">《西征记》曰：“函谷左右绝岸十丈，中容车而已。”</span><span
        class="fanye"> 　　缑氏</span><span class="zhujie"
        >《左传》曰吕相绝秦伯，“殄灭我费、滑”，杜预曰滑国都于费，今缑氏县。案本纪，县有百环山。干宝《搜神记》曰：“县有延寿城。”</span><span class="fanye"
        >有邬聚，</span><span class="zhujie">《左传》王取邬、刘，杜预曰邬在县西南。</span><span class="fanye"
        >有轘辕关。</span><span class="zhujie">瓒曰：“险道名，在县东南。”</span><span class="fanye"> 　　巩</span><span
        class="zhujie"
        >巩伯国。《左传》曰“商汤有景亳之命”，杜预曰县西南有汤亭。《帝王世记》曰：“汤亭在偃师。”又曰：“夏太康五弟，须于雒汭，在县东北三十里。”</span><span
        class="fanye">有寻谷水。</span><span class="zhujie"
        >《左传》昭二十三年王师、晋师围鄩中。《史记》张仪曰“下兵三川，塞什谷之口”，徐广曰县有寻口。</span><span class="fanye"
        >有东訾聚，今名訾城。</span><span class="zhujie">《左传》昭二十三年“单子取訾”，杜预曰在县西南。《晋地道记》曰在县之东。</span><span
        class="fanye">有坎陷聚。</span><span class="zhujie">《左传》，周襄王出，国人纳之坎陷，杜预曰在县东。《地道记》在南。</span><span
        class="fanye">有黄亭。有湟水。</span><span class="zhujie">《左传》昭二十二年“王子猛居于皇”，杜预曰有黄亭，在县西南。</span><span
        class="fanye">有明溪泉。</span><span class="zhujie">《左传》昭二十二年“贾辛军于溪泉”。</span><span class="fanye">
        　　成睾</span><span class="zhujie"
        >《史记》曰，成睾北门名玉门。《左传》“破燕师于北制”。杜预曰“北制，一名虎牢”，亦即此县也。《穆天子传》曰：“七萃之士，生搏虎而献天子，命为柙，而畜之东?，是曰虎牢。”《左传》曰郑子皮劳晋韩宣子于索氏，杜预曰县东有大索城。《尚书禹贡》“至于大岯”，张揖云成睾县山。又有旋门坂，县西南十里，见《东京赋》。</span><span
        class="fanye">有旃然水。</span><span class="zhujie">《左传》襄十八年楚伐郑，次旃然。</span><span class="fanye"
        >有瓶丘聚。有漫水。有汜水。</span><span class="zhujie">《左传》曰周襄王处郑地汜。</span><span class="fanye">
        　　京</span><span class="zhujie">郑共叔所居，《左传》云“谓之京城大叔”。应劭曰：“有索亭。楚汉战京、索。”《北征记》又有索水。</span><span
        class="fanye"> 　　密</span><span class="zhujie">春秋时曰新城，《传》曰新密。僖六年诸侯围新城，杜预曰一名密县。</span><span
        class="fanye">有大騩山。</span><span class="zhujie"
        >《山海经》曰：“大騩之山，其阴多铁，多美垩。有草焉，状如蓍而毛，青华而白实，其名曰｛廾狼｝，服者不夭。”</span><span class="fanye"
        >有梅山。</span><span class="zhujie">《左传》曰襄十八年楚伐郑，右回梅山，在县西北。</span><span class="fanye"
        >有陉山。</span><span class="zhujie"
        >《史记》魏襄王六年伐楚，败之陉山。秦破魏华阳，地亦在县。杜预遗令曰：“山上有冢，或曰子产，邪东北向新郑城，不忘本也。”</span><span class="fanye">
        　　新城</span><span class="zhujie"
        >《左传》曰文十七年周败戎于邥垂，杜预曰县北有垂亭。《史记》秦迁西周公于｛单/心｝狐，徐广曰“与阳人聚相近，在雒阳南百五十里梁、新城之闲”。</span><span
        class="fanye">有高都城。</span><span class="zhujie">《史记》苏代说韩相国以高都与周者。</span><span class="fanye"
        >有广成聚。</span><span class="zhujie">有广成菀。</span><span class="fanye">有鄤聚，古鄤氏，今名蛮中。</span><span
        class="zhujie">《左传》昭十六年楚杀鄤子，杜预曰县东南有蛮城。又祭遵获张满也。</span><span class="fanye"> 　　匽师</span><span
        class="zhujie">《帝王世记》曰：“帝喾所都，殷盘庚复南亳，是为西亳。”《皇览》曰“北有睾繇祠”，又曰“有汤亭，有汤祠”。</span><span
        class="fanye">有尸乡，</span><span class="zhujie">《帝王世记》曰：“尸乡在县西二十里。”</span><span class="fanye"
        >春秋时曰尸氏。</span><span class="zhujie">《左传》昭二十六年刘人败子朝之师于尸氏。《前书》田横自杀处。</span><span class="fanye"
        > 　　新郑《诗》郑国，祝融墟。</span><span class="zhujie">皇甫谧曰：“古有熊国，黄帝之所都。”</span><span class="fanye">
        　　平 　　</span><span class="zhujie">　　河内郡</span><span class="fanye">
        　　高帝置。雒阳北百二十里。十八城，户十五万九千七百七十，口八十万一千五百五十八。 　　怀有隰城。</span><span class="zhujie"
        >《左传》曰王取郑隰城，杜预曰在县西南。《传》又曰却至与周争鄇田，杜预曰县西南有鄇人亭。</span><span class="fanye"> 　　河阳</span><span
        class="zhujie">《左传》曰王与郑盟，杜预曰县南孟津。</span><span class="fanye">有湛城。 　　轵</span><span
        class="zhujie">《左传》曰王以苏忿生田向与郑，杜预曰县西北地名向上。</span><span class="fanye">有原乡。</span><span
        class="zhujie">《左传》曰王与郑原，杜预曰沁水西北有原城。</span><span class="fanye">有湨梁。</span><span
        class="zhujie">《左传》曰襄十六年诸侯会湨梁。</span><span class="fanye"> 　　波有絺城。</span><span class="zhujie"
        >《左传》曰王与郑絺，杜预曰在野王县西南。</span><span class="fanye"> 　　沁水</span><span class="zhujie"
        >《山海经》曰沁水出井陉东。</span><span class="fanye"> 　　野王有太行山。</span><span class="zhujie"
        >《山海经》曰：“其上有金玉，下有碧。有兽焉，其状如麋而四角，马尾而有距，其名曰驒还。”郦食其说曰“杜太行之道”，韦昭曰在县北。</span><span class="fanye"
        >有射犬聚。</span><span class="zhujie">世祖破青犊也。</span><span class="fanye">有邘城。</span><span
        class="zhujie">《史记》曰纣以文王、九侯、鄂侯为三公，徐广曰“鄂”一作“邘”。武王子封在县西北。 　　</span><span class="fanye">
        　　温苏子所都。济水出，王莽时大旱，遂枯绝。</span><span class="zhujie">《皇览》曰：“县郭东济水南有?公冢。”</span><span
        class="fanye"> 　　州 　　平睾有邢丘，故邢国，周公子所封。</span><span class="zhujie"
        >《臣瓒》曰：“丘名也，非国，在襄国西。”</span><span class="fanye">有李城。</span><span class="zhujie"
        >《史记》曰邯郸李同却秦兵，赵封其父李侯，徐广曰即此城。</span><span class="fanye"> 　　山阳邑。有雍城。</span><span
        class="zhujie">杜预曰古雍国，在县西。</span><span class="fanye">有蔡城。</span><span class="zhujie"
        >蔡叔邑此，犹郑管城之类乎？</span><span class="fanye"> 　　武德 　　获嘉侯国。 　　修武故南阳，秦始皇更名。有南阳城，</span><span
        class="zhujie"
        >《左传》僖四年晋文公围南阳。《史记》曰：“白起攻韩南阳，太行道绝之。”《山海经》曰：“太行之山，清水出焉。”郭璞曰：“修武县北黑山亦出清水。”</span><span
        class="fanye">阳樊、攒茅田。</span><span class="zhujie"
        >服虔曰：“樊仲山之所居，故名阳樊。”杜预曰县西北有攒城。《左传》曰定元年魏献子田大陆，杜预曰西北吴泽也。</span><span class="fanye"
        >有小修武聚。</span><span class="zhujie">《春秋》曰宁。《史记》曰高祖得韩信军小修武，晋灼曰在城东。</span><span class="fanye"
        >有隤城。</span><span class="zhujie">《左传》隐十一年“以隤与郑”。</span><span class="fanye">
        　　共本国。淇水出。</span><span class="zhujie">《前志》注曰水出北山。《博物记》曰：“有奥水，流入淇水，有绿竹草。”</span><span
        class="fanye">有泛亭。</span><span class="zhujie">凡伯邑。</span><span class="fanye">
        　　汲</span><span class="zhujie">《晋地道记》曰有铜关。</span><span class="fanye"> 　　朝歌</span><span
        class="zhujie">有鹿腹山。</span><span class="fanye">纣所都居，</span><span class="zhujie"
        >《帝王世记》曰纣糟丘、酒池、肉林在城西。《前书》注曰鹿台在城中。</span><span class="fanye">南有牧野，</span><span class="zhujie"
        >去县十七里。</span><span class="fanye">北有邶国，南有宁乡。</span><span class="zhujie"
        >史记旡忌说魏安僖王曰“通韩上党于共宁”，徐广曰有宁乡。《左传》曰襄二十三年“救晋，次雍榆”，杜预曰县东有雍城是也。</span><span class="fanye">
        　　荡阴有羑里城。</span><span class="zhujie">韦昭曰：“羑音酉。文王所拘处。”</span><span class="fanye">
        　　林虑故隆虑，殇帝改。有铁。</span><span class="zhujie"
        >徐广曰：“洹水所出。苏秦合诸侯盟处。”班叔皮《游居赋》亦曰“漱余马乎洹泉，嗟西伯于牖城”。</span><span class="fanye"> 　　</span><span
        class="zhujie">　　河东郡</span><span class="fanye"> 　　秦置，雒阳西北五百里。</span><span class="zhujie"
        >《博物记》曰：“有山泽近盐。沃土之民不才，汉兴少有名人，大衣冠三世皆衰绝也。”</span><span class="fanye">二十城，户九万三千五百四十三，口五十七万八百三。
        　　安邑</span><span class="zhujie"
        >《帝王世记》曰：“县西有鸣条陌。汤伐桀，战昆吾亭。《左传》昆吾与桀同日亡。”《地道记》巫咸山在南。</span><span class="fanye"
        >有铁，有盐池。</span><span class="zhujie"
        >《前志》曰池在县西南。《魏都赋》注曰在猗氏六十四里。杨佺期《雒阳记》曰：“河东盐池长七十里，广七里，水气紫色。有别御盐，四面刻如印齿文章，字妙不可述。”</span><span
        class="fanye"> 　　杨有高梁亭。</span><span class="zhujie"
        >《左传》曰僖二四年晋怀公死高梁，杜预曰在县西南。《地道记》有梁城，去县五十里，叔向邑也。</span><span class="fanye"> 　　平阳侯国。</span><span
        class="zhujie">《左传》曰成七年诸侯盟马陵，杜预曰卫地也，平阳东南地名马陵。又说在魏郡元城。</span><span class="fanye"
        >有铁。尧都此。</span><span class="zhujie">《晋地道记》曰有尧城。</span><span class="fanye"> 　　临汾</span><span
        class="zhujie">《博物记》曰有贾乡，贾伯邑。</span><span class="fanye">有董亭。</span><span class="zhujie"
        >《左传》曰晋改搜于董，杜预曰县有董亭。</span><span class="fanye"> 　　汾阴</span><span class="zhujie"
        >《博物记》曰：“古之纶，少康邑。”</span><span class="fanye">有介山。</span><span class="zhujie"
        >县西北有狐谷亭。郭璞《尔雅》注曰：“县有水口，如车轮许，濆沸涌出，其深无限，名之为瀵。”</span><span class="fanye">
        　　蒲坂有雷首山。</span><span class="zhujie"
        >《史记》曰赵盾田首山，息桑下，有饿人只弥明。县南二十里有历山，舜所耕处。又伯夷、叔齐隐于首阳山，马融曰在蒲坂华山之北，河曲之中。</span><span class="fanye"
        >有沙丘亭。</span><span class="zhujie">《左传》曰文十二年秦晋战河曲，杜预曰在县南。汤伐桀，孔安国曰河曲之南。</span><span
        class="fanye"> 　　大阳有吴山，上有虞城，</span><span class="zhujie"
        >杜预曰虞国也。《帝王世记》曰：“舜嫔于虞，虞城是也。”亦谓吴城，《史记》秦昭王伐魏取吴城，即此城也。《皇览》曰：“盗跖冢临河曲。”《博物记》曰傅岩在县北。</span><span
        class="fanye">有下阳城，</span><span class="zhujie">虢邑，《左传》僖二年虞、晋所灭。县东北三十里。</span><span
        class="fanye">有茅津。</span><span class="zhujie">《左传》曰“秦伐晋，遂自茅津济”，杜预曰在县西。南有茅亭，即茅戎。</span><span
        class="fanye">有颠軨膎。</span><span class="zhujie"
        >《左传》曰“入自颠軨”。《博物记》曰在县盐池东，吴城之北，今之吴坂。杜预曰在县东北。</span><span class="fanye"> 　　解</span><span
        class="zhujie">《左传》曰咎犯与秦晋大夫盟于郇，杜预曰县西北有郇城。《博物记》曰有智邑。</span><span class="fanye"
        >有桑泉城。</span><span class="zhujie">《左传》僖二十四年晋文公入桑泉，杜预曰在县西二十里。</span><span class="fanye"
        >有臼城。</span><span class="zhujie"
        >《左传》曰晋文公入取臼衰者也。杜预曰在县东南。《博物记》曰：“臼季邑。县西北卑耳山。县西南齐桓公西伐所登。”</span><span class="fanye"
        >有解城。</span><span class="zhujie">《左传》僖十五年晋侯赂秦，内及解梁城。</span><span class="fanye"
        >有瑕城。</span><span class="zhujie">《左传》文十二年秦侵晋及瑕，杜预曰猗氏县东北有瑕城。 　　</span><span class="fanye">
        　　皮氏有耿乡。</span><span class="zhujie">《尚书》祖乙徙耿。《左传》闵元年晋灭耿，杜预曰县东南有耿乡。《博物记》曰有耿城。</span><span
        class="fanye">有铁。有冀亭。</span><span class="zhujie"
        >《左传》僖二年，晋荀息曰“冀为不道”，杜预曰国，在县东北。《史记》苏代说燕王曰“下南阳，封冀。”</span><span class="fanye">
        　　闻喜邑，</span><span class="zhujie"
        >《博物记》曰县治涑之川。《史记》曰伐韩到干河。郭璞曰：“县东北有干河口，但有故沟处，无复水。”《左传》曰僖三十一年“晋搜清原”，杜预曰在县北。</span><span
        class="fanye">本曲沃。</span><span class="zhujie">曲沃在县东北数里，与晋相去六七百里。见《毛诗谱》注。</span><span
        class="fanye">有董池陂，古董泽。</span><span class="zhujie">《左传》曰“改搜于董”，“董泽之蒲”。</span><span
        class="fanye">有稷山亭。</span><span class="zhujie">县西五十里。《左传》曰宣十五年“晋侯治兵于稷”。</span><span
        class="fanye">有涑水。</span><span class="zhujie">《左传》吕相绝秦，曰“伐我涑川”。</span><span class="fanye"
        >有洮水。 　　绛邑。</span><span class="zhujie">县西有绛邑城，杜预曰故绛也。</span><span class="fanye"
        >有翼城。</span><span class="zhujie">《左传》隐五年曲沃伐翼，杜预曰在县东八十里。</span><span class="fanye">
        　　永安故彘，</span><span class="zhujie">《史记》曰周穆王封造父赵城，徐广曰在永安。《博物记》曰有吕乡，吕甥邑也。</span><span
        class="fanye">阳嘉二年更名。</span><span class="zhujie">杜预曰县东北有彘城。</span><span class="fanye"
        >有霍大山。</span><span class="zhujie"
        >《尔雅》曰：“西南之美者，有霍山之多珠玉焉。”《左传》曰闵元年晋灭霍，杜预曰“县东北有霍大山”。《史记》曰原过受神人书，称“余霍大山山阳侯天吏也”。又蜚廉于山得石椁，仍葬也。</span><span
        class="fanye"> 　　河北《诗》魏国。有韩亭。 　　猗氏</span><span class="zhujie"
        >《地道记》曰：“《左传》文十三年‘詹嘉处瑕’，在县东北。”</span><span class="fanye"> 　　垣有王屋山，兖水出。</span><span
        class="zhujie">《史记》曰：“魏武侯二年，城王垣。”《博物记》曰：“山在东，状如垣。”</span><span class="fanye"
        >有壶丘亭。</span><span class="zhujie">《左传》襄元年晋讨宋五大夫，置诸瓠丘，杜预曰县东南有壶丘亭。</span><span class="fanye"
        >有邵亭。</span><span class="zhujie">《博物记》曰：“县东九十里有郫邵之厄，贾季迎公子乐于陈，赵孟杀诸郫邵。”</span><span
        class="fanye"> 　　襄陵</span><span class="zhujie">《晋地道记》曰晋武公自曲沃徙此。</span><span class="fanye">
        　　北屈</span><span class="zhujie">《左传》曰“二屈”，杜预曰“二”当为“北”。《传》曰“屈产之乘”，有骏马。</span><span
        class="fanye">有壶口山。</span><span class="zhujie">禹贡曰：“壶口治梁及岐。”</span><span class="fanye"
        >有采桑津。</span><span class="zhujie">《左传》僖八年晋败狄于采桑，杜预曰县西南有采桑津。</span><span class="fanye">
        　　蒲子</span><span class="zhujie">《左传》曰晋文公居蒲城，杜预曰今蒲子县。</span><span class="fanye">
        　　濩泽侯国。有析城山。</span><span class="zhujie">《前志》曰在县西南。</span><span class="fanye">
        　　端氏</span><span class="zhujie">《史记》曰，赵、韩、魏分晋，封晋端氏。</span><span class="fanye">
        　　</span><span class="zhujie">　　弘农郡</span><span class="fanye">
        　　武帝置。其二县，建武十五年属。雒阳西南四百五十里。九城，户四万六千八百一十五，口十九万九千一百一十三。 　　弘农故秦函谷关，</span><span class="zhujie"
        >《左传》曰“虢公败戎于桑田”，杜预曰在县东北桑田亭。</span><span class="fanye">烛水出。</span><span class="zhujie"
        >《前志》出衙岭下谷。</span><span class="fanye">有枯枞山。</span><span class="zhujie"
        >本传赤眉立盆子于郑北，《古今注》曰在此山下。</span><span class="fanye">有桃丘聚，故桃林。</span><span class="zhujie"
        >《左传》曰守桃林之塞，《博物记》曰在湖县休与之山。</span><span class="fanye">有务乡。</span><span class="zhujie"
        >赤眉破李松处。</span><span class="fanye">有曹阳亭。</span><span class="zhujie"
        >《史记》曰，章邯杀周章于曹阳，晋灼曰县东十三里。又献帝东归败处，曹公改曰好阳。</span><span class="fanye"> 　　陕</span><span
        class="zhujie">《史记》曰：“自陕以西，邵公主之；自陕以东，周公主之。”</span><span class="fanye">本虢仲国。</span><span
        class="zhujie">杜预曰虢都上阳，在县东南。有虢城。</span><span class="fanye">有焦城。</span><span class="zhujie"
        >故焦国，《史记》曰武王封神农之后于焦。</span><span class="fanye">有陕陌。</span><span class="zhujie"
        >《博物记》：“二伯所分。”</span><span class="fanye"> 　　黾池谷水出。</span><span class="zhujie"
        >《前志》曰出谷阳谷。</span><span class="fanye">有二崤。 　　新安螕水出。</span><span class="zhujie"
        >《博物记》曰：“西汉水出新安入雒。”又有孝水，见潘岳《西征赋》。</span><span class="fanye"> 　　宜阳</span><span class="zhujie"
        >有金门山，山竹为律管。</span><span class="fanye"> 　　陆浑西有虢略地。</span><span class="zhujie"
        >《左传》僖十五年晋侯赂秦，东尽虢略，杜预曰从河曲南行，而东尽故虢。</span><span class="fanye"> 　　卢氏有熊耳山，</span><span
        class="zhujie">《山海经》曰：“其上多漆，其上多棕。浮豪之水出焉，西北流注于雒，其中多美玉，多人鱼。”</span><span class="fanye"
        >伊水、清水出。</span><span class="zhujie">《晋地道记》：“伊东北入雒。”</span><span class="fanye">
        　　湖故属京兆。</span><span class="zhujie">《前志》有鼎湖。</span><span class="fanye">有閺乡。</span><span
        class="zhujie">《皇览》曰：“戾太子南出，葬在阌乡南。”秦又改曰宁秦。</span><span class="fanye"> 　　华阴故属京兆。</span><span
        class="zhujie"
        >《史记》曰魏文侯三十六年齐侵阴晋。《前志》曰高帝改曰华阴。《吕氏春秋》九薮云“秦之阳华”，高诱曰“或在华阴西”。诱又曰“桃林县西长城是也”。《晋地道记》曰“潼关是也”。</span><span
        class="fanye">有太华山。</span><span class="zhujie"
        >《左传》晋赂秦，南及华山。《山海经》曰：“太华之山，削成而四方，其高五千仞，其广十里，鸟兽莫居。有蛇焉，名曰肥遗，六足四翼，见则天下大旱。”武王放马牛于桃林墟，孔安国曰在华山东。《晋地道记》山在县西南。</span><span
        class="fanye"> 　　</span><span class="zhujie">　　京兆尹</span><span class="fanye">
        　　秦内史，武帝改。其四县，建武十五年属。雒阳西九百五十里。</span><span class="zhujie">《决录注》曰：“京，大也。天子曰兆民。”</span><span
        class="fanye">十城，户五万三千二百九十九，口二十八万五千五百七十四。 　　长安高帝所都。</span><span class="zhujie"
        >《汉旧仪》曰：“长安城方六十三里，经纬各长十五里，十二城门，九百七十三顷。城中皆属长安令。”辛氏《三秦记》曰：“长安地皆黑壤，城中今赤如火，坚如石。父老所传，尽凿龙首山为城。”《皇览》曰：“卫思后葬城东南桐柏园，今千人聚是。”</span><span
        class="fanye">镐在上林菀中。</span><span class="zhujie"
        >孟康曰：“长安西南有镐池。秦始皇江神反璧曰：‘为吾遗镐池君。’”《古史考》曰：“武王迁镐，长安丰亭镐池也。”《皇览》曰：“文王、周公冢皆在镐聚东杜中。”</span><span
        class="fanye">有细柳聚。</span><span class="zhujie">《前书》周亚夫所屯处。</span><span class="fanye"
        >有兰池。</span><span class="zhujie"
        >《史记》曰秦始皇微行夜出，逢盗兰池。《三秦记》曰：“始皇引渭水为长池，东西二百里，南北三十里，刻石为鲸鱼二百丈。”</span><span class="fanye"
        >有曲邮。</span><span class="zhujie">《前书》高帝征黥布，张良送至曲邮。</span><span class="fanye"
        >有杜邮。</span><span class="zhujie">《史记》曰白起死处。《三秦记》曰：“长安城西有九嵕山，西有杜山。”杜预曰“毕国在西北。”</span><span
        class="fanye"> 　　霸陵有枳道亭。</span><span class="zhujie">《前书》秦王子婴降于轵道旁，《地道记》曰霸水西。</span><span
        class="fanye">有长门亭。</span><span class="zhujie">《前书》文帝出长门，若见五人于道北，立五帝坛。</span><span
        class="fanye"> 　　杜陵</span><span class="zhujie">杜预曰古唐杜氏也。</span><span class="fanye"
        >酆在西南。</span><span class="zhujie">杜预曰：“在鄠县东。”《决录注》曰：“镐在酆水东，酆在镐水西，相去二十五里。”</span><span
        class="fanye"> 　　郑</span><span class="zhujie"
        >《史记》杀商君郑黾池。郑桓公封于此。《黄图》云：“下邽县并郑，桓帝西巡复之。”</span><span class="fanye"> 　　新丰有骊山，</span><span
        class="zhujie"
        >杜预曰：“古骊戎国。”韦昭曰：“戎来居此山，故号骊戎。”《三秦记》曰：“始皇墓在山北，有始皇祠。不斋戒往，即疾风暴雨。人理欲上，则杳冥失道。县西有白鹿原，周平王时白鹿出。”案《关中图》，县南有新丰原，白鹿在霸陵。</span><span
        class="fanye">东有鸿门亭</span><span class="zhujie"
        >《前书》高帝见项羽处，孟康曰“在县东七十里，旧大道北下坂口名”。《关中记》云始皇陵北十余里有谢聚。</span><span class="fanye"
        >及戏亭。</span><span class="zhujie">周幽王死处，苏林曰县东南四十里。</span><span class="fanye">有掫城。
        　　蓝田出美玉。</span><span class="zhujie">《三秦记》曰：“有川，方三十里，其水北流。出玉、铜、铁、石。”地道记有虎候山。 　　</span><span
        class="fanye"> 　　长陵故属冯翊。</span><span class="zhujie"
        >蔡邕作《樊陵颂》云：“前汉户五万，口有十七万，王莽后十不存一。永初元年，羌戎作虐。至光和，领户不盈四千。园陵蕃卫粢盛之供，百役出焉。民用匮乏，不堪其事。”</span><span
        class="fanye"> 　　商故属弘农。</span><span class="zhujie"
        >《帝王世记》曰：“契所封也。”《左传》哀四年“将通于少习”，杜预曰少习，县东之武关。</span><span class="fanye">
        　　上雒侯国。有冢领山，雒水出。故属弘农。</span><span class="zhujie"
        >《山海经》曰雒水出欢举之山。案《史记》云雒水出熊耳。《山海经》曰雒出王城南，至相谷西，东北流，去虎牢城西四十里，注河口，谓之雒汭。</span><span class="fanye"
        >有菟和山。</span><span class="zhujie">《左传》哀四年，楚司马军于菟和。</span><span class="fanye"
        >有苍野聚。</span><span class="zhujie">《左传》曰哀四年楚右师军苍野，杜预曰在县南。</span><span class="fanye">
        　　阳陵故属冯翊。 　　</span><span class="zhujie">　　左冯翊 　　</span><span class="fanye">
        　　秦属内史，武帝分，改名。雒阳西六百八十八里。</span><span class="zhujie">《决录注》曰：“冯，冯也。翊，明也。”</span><span
        class="fanye">十三城，户三万七千九十，口十四万五千一百九十五。</span><span class="zhujie"
        >潘岳《关中记》曰：“三辅旧治长安城中，长吏各在其县治民。光武东都之后，扶风出治槐里，冯翊出治高陵。”</span><span class="fanye"> 　　高陵
        　　池阳</span><span class="zhujie"
        >《尔雅》十薮，周有焦获，郭璞曰县瓠中是也。《地道记》“有巀嶭山，在北。有鬼谷，生三所氏”。案：《史记》鬼谷在颍川阳城，与《地记》不同。</span><span
        class="fanye"> 　　云阳</span><span class="zhujie"
        >有荆山。《帝王世记》曰：“禹铸鼎于荆山，在冯翊怀德之南，今其下荆渠也。”</span><span class="fanye"> 　　祋祤永元九年复。 　　频阳
        　　万年</span><span class="zhujie">《帝王世记》曰“秦献公都栎阳”是也。</span><span class="fanye"> 　　莲勺 　　重泉
        　　临晋本大荔。有河水祠。有芮乡。</span><span class="zhujie">古芮国，与虞相让者。</span><span class="fanye"
        >有王城。</span><span class="zhujie"
        >《史记》曰秦厉恭公伐大荔，取其王城，即此城也。《左传》晋阴饴甥与秦伯盟王城，杜预曰后改为武乡，在县东。</span><span class="fanye"> 　　郃阳永平二年复。
        　　夏阳有梁山、</span><span class="zhujie"
        >《诗》云：“弈弈梁山。”在县西北。《公羊传》曰河上之山也。杜预曰古梁国。《史记》曰本少梁。《尔雅》曰梁山，晋望也。</span><span class="fanye"
        >龙门山。</span><span class="zhujie"
        >《书》曰导河积石，历龙门。太史公曰“迁生龙门”，韦昭曰在县北。《博物记》曰：“有韩原，韩武子采邑。”</span><span class="fanye">
        　　衙</span><span class="zhujie">《左传》文二年晋败秦于彭衙。《皇览》曰：“有苍颉冢，在利阳亭南，坟高六丈。”</span><span
        class="fanye"> 　　粟邑永元九年复。 　　</span><span class="zhujie">　　右扶风 　　</span><span class="fanye">
        　　秦属内史，武帝分，改名。</span><span class="zhujie">《决录》曰：“扶风，化也。”</span><span class="fanye"
        >十五城，户万七千三百五十二，口九万三千九十一。 　　槐里周曰犬丘，</span><span class="zhujie">又名废丘，周懿王、章邯所都。</span><span
        class="fanye">高帝改。 　　安陵</span><span class="zhujie">《皇览》曰：“县西北毕陌，秦武王冢。”</span><span
        class="fanye"> 　　平陵 　　茂陵 　　鄠</span><span class="zhujie">古扈国。</span><span class="fanye"
        >丰水出。</span><span class="zhujie">《左传》曰“康有酆宫之朝”，杜预曰有灵台，康王于是朝诸侯。</span><span class="fanye"
        >有甘亭。</span><span class="zhujie">《帝王世记》曰在县南。夏启伐扈，大战于甘。又南山有王季冢。</span><span class="fanye">
        　　郿有邰亭。</span><span class="zhujie"
        >《史记》曰封弃于邰，徐广曰今斄乡。又案《王忳传》，郿之斄亭，为冤鬼报戮故亭长者也。秦是荣县，后省。《帝王世记》曰：“秦出公徙平阳。”《新论》曰：“邰在漆县，其民有会日，以相与夜中市，如不为，则有灾咎。”</span><span
        class="fanye"> 　　武功永平八年复。有太一山，本终南。垂山，本敦物。</span><span class="zhujie">《前志》在县东。</span><span
        class="fanye">有斜谷。</span><span class="zhujie"
        >《西征赋》注曰：“褒斜谷，在长安西南。南口褒，北口斜，长百七十里。其水南流。”</span><span class="fanye"> 　　陈仓</span><span
        class="zhujie">《三秦记》曰：“秦武公都雍，陈仓城是也。有石鼓山。将有兵，此山则鸣。”</span><span class="fanye">
        　　汧</span><span class="zhujie">《尔雅》十薮，秦有杨纡，郭璞曰在县西。</span><span class="fanye"
        >有吴岳山，</span><span class="zhujie">郭璞曰：“别名吴山，《周礼》所谓岳山者。”</span><span class="fanye"
        >本名汧，汧水出。有回城，名回中，</span><span class="zhujie">来歙开道处。</span><span class="fanye"> 　　渝麋侯国。
        　　雍</span><span class="zhujie">《左传》邵穆公采邑，《史记》有鸿冢。</span><span class="fanye">有铁。</span><span
        class="zhujie">《帝王世记》曰秦德公徙都。</span><span class="fanye"> 　　栒邑有豳乡。</span><span class="zhujie"
        >郑玄《诗谱》曰：“豳者，公刘自邰而出，所徙戎狄之地名。”又有刘邑。</span><span class="fanye"> 　　美阳有岐山，</span><span
        class="zhujie">《左传》椒举曰：“成王有岐阳之搜。”《山海经》曰：“其上多白金，其下多铁，城水出焉，东南流注于江。”</span><span class="fanye"
        >有周城。</span><span class="zhujie">杜预曰城在县西北。《帝王世记》曰：“周太王所徙，南有周原。”</span><span class="fanye">
        　　漆有漆水。</span><span class="zhujie"
        >《山海经》曰：“羭次之山，漆水出焉。”郭璞曰：“漆水出岐山。《诗》云‘自土沮、漆。’”《地道记》曰水在县西。《皇览》曰：“有师旷冢，名师旷山。”</span><span
        class="fanye">有铁。</span><span class="zhujie">杜预曰豳国在东北。《帝王世记》曰有豳亭。</span><span class="fanye">
        　　杜阳永和二年复。</span><span class="zhujie">《诗谱》曰：“周原者，岐山阳，地属杜阳，地形险阻而原田肥美。”</span><span
        class="fanye"> 　　右司隶校尉部，郡七，县、邑、侯国百六。</span><span class="zhujie"
        >《汉旧仪》曰：“司隶治所，故孝武庙。”《魏略》曰：“曹公分关中置汉兴郡，用游楚为太守。”《献帝起居注》曰：“中平六年，省扶风都尉置汉安郡，镇雍、渝麋、杜阳、陈仓、汧五县也。”</span>
</p>
