<?xml version="1.0" encoding="UTF-8"?>
<book>
    <chapter name="地理志第八上">
        <pref>
            <name>汝南郡</name>
            <meta><date>高帝置。</date>莽曰<wname>汝汾</wname>，分为赏都尉。属豫州。户四十六万一千五百八十七，口二百五十九万六千一百四十八。县三十七。</meta>
            <county><name>平舆</name>。</county>
            <county><name>阳安</name>。</county>
            <county><name>阳城</name>，侯国。莽曰<wname>新安</wname>。</county>
            㶏强。
            富波。
            女阳。
            鲖阳。
            吴房。
            安成，侯国。莽曰至成。
            南顿，故顿子国，姬姓。
            朗陵。
            细阳，莽曰乐庆。
            宜春，侯国。莽曰宣孱。
            女阴，故胡国。都尉治。莽曰汝坟。
            新蔡，蔡平侯自蔡徙此，后二世徙下蔡。莽曰新迁。
            新息，莽曰新德。
            灈阳。
            期思。
            慎阳。
            慎，莽曰慎治。
            召陵。
            弋阳，侯国。
            西平。有铁官。莽曰新亭。
            上蔡，故蔡国，周武王弟叔度所封。度放，成王封其子胡，十八世徙新蔡。
            浸，莽曰闰治。
            西华，莽曰华望。
            长平，莽曰长正。
            宜禄，莽曰赏都亭。
            项，故国。
            新郪，莽曰新延。
            归德，侯国，宣帝置。莽曰归惠。
            新阳，莽曰新明。
            安昌，侯国。莽曰始成。
            安阳，侯国。莽曰均夏。
            博阳，侯国。莽曰乐家。
            成阳，侯国。莽曰新利。
            定陵。高陵山，汝水出，东南至新蔡入淮，过郡四，行千三百四十里。
        </pref>
    </chapter>
</book>
